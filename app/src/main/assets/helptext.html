<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns=\"http://www.w3.org/1999/xhtml\" lang=\"en\" xml:lang=\"en\">
<head><meta charset=”UTF-8″>
    <title>Förskoleplaneraren</title>
    </head><body>

<h1>Hjälp för Förskoleschema</h1>
Förskoleschema är ett program som används för att få en tydlig översikt över barnens förskoletider.
Programmet visar till skillnad från andra kalenderappar både start- och sluttid, och det finns även möjlighet att skriva
ut ett schema att lämna till förskolan.
<br></br>
För att använda programmet behövs ett Google-konto och en Google-kalender. I denna kalender skapas en särskild
kalender för barnet där tiderna när barnet ska vara på förskolan läggs in. För att appen ska veta att det är
förskoletider används ett särskilt kodord som "Fsk" eller "Förskola". För dagar när barnet är ledigt används
"Ledig" eller liknande som beskrivning för kalenderhändelsen. Dessa kodord kan ändras i appens inställningar.

<h4>Huvudvyn</h4>Överst i Förskoleplaneraren syns namnet på din Google-kalender. Har du flera kalendrar kan du peka på namnet
och välja barnets kalender. De händelser som finns inlagda i kalendern kommer då att visas i sammanställningen.
Under kalendernamnet visas aktuell vecka. Som standard visas innevarande vecka, och det går att bläddra i årets veckor
med hjälp av piltangenterna. Till höger om pilarna finns en rund symbol, peka på denna för att komma tillbaka till
innevarande vecka.

<h4>Skriv ut</h4>Nästa symbol visar en skrivare. Peka på denna för att se en förhandsgranskning över det som kommer
att skrivas ut. I denna förhandsgranskning kan schemat sedan skrivas ut på papper eller sparas som en PDF.

<h4>Inställningar</h4>I appens inställningar kan man fylla i barnets namn, telefonnummer med mera. Dessa uppgifter används som kontaktuppgifter
i det schema som skrivs ut.
</body></html>